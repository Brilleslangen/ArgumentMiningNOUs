Fråsegn - NOU: omstilling til lavutslipp - veivalg for klimapolitikken mot 
2050 - rapport av Klimautvalget 2050 
 
Forslag til vedtak 
 
1. Fylkesutvalet støtter forslaget til Klimautvalet om ein heilskapleg inngang til klimapolitikken 
med eit sterkare og heilskapleg styringssystem for norsk klimapolitikk.

2. Fylkesutvalet meiner staten i større grad må støtte innovative og store prosjekt kommunar 
og fylkeskommunar sjølv tek initiativ til, for å redusere klimagassutsleppa våre.

3. Fylkesutvalet støttar Klimautvalet sitt forslag om å klimavaske lovverket for å styrke 
omsynet til klima og natur.

4. Fylkesutvalet er positiv til at kommunane får lovfesta ansvar i klimaomstillinga, og påpeikar 
at dette må følgjast opp med rettleiing, verktøy og ressursar.

5. Fylkesutvalet meiner det er positivt å klimavaske ikkje gjennomførte samferdsleprosjekt,  
med mål om å redusere samla ressurs- og arealbruk i Vestland.

6. Fylkesutvalet støttar Klimautvalet sine anbefalingar knytt til energi. Vi etterlyser ei 
storsatsing på energieffektivisering og tydelege nasjonale prioriteringar knytt til areal- og 
ressursbruk og til energiproduksjon og –forbruk.

7. Fylkesutvalet støttar forslaget om at ny fornybar energiproduksjon fortrinnsvis skal utviklast 
der det allereie er utbygd, og at det skal bli enklare å bygge ut t.d. solceller på tak og mindre 
vindturbinar ved allereie etablert infrastruktur.

8. Fylkesutvalet ynskjer føreseielege rammer for klimaomstilling, og at desse er gjeldande i 
lengre periodar for å gi næringsliv og forvaltning grunnlag for avgjersler.

9. Fylkesutvalet støtter Klimautvalet sin anbefaling om utfasing av petroleumsverksemd, i tråd 
med våre regionale planar og mål.

Avrøysting til utsetjing 
Handegard sitt forslag vart samrøystes vedteke.
 
Sigrid Brattabø Handegard (Sp) sette fram slikt forslag:
A. «Tillegg – nytt punkt 2 
Fylkesutvalet meinar vegval mot lågutslepp-samfunn 2050 må ta utgangspunkt i eit 
desentralt Norge, det må hindre økonomisk og sosial ulikheit, og med eit fokus på 
mogelegheiter denne omstillinga vil gje.»

B. «Tillegg – nytt punkt 3 
I ei uroleg verd med krig i Europa og på Gaza vil Fylkesutvalet understreke viktigheita av at 
dei politiske måla i matsystemet må leggje beredskap og matsikkerheit til grunn som det 
viktigaste. Det betyr at Norge må produsere mest mogeleg mat ein har naturlege 
føresetnader for. Matproduksjonen må styrkjast, ikkje svekkast. At Norge skal vera eit 
lågutsleppsamfunn må også vektast, men Fylkesutvalet er uroa over at Klimautvalet si 
tilråding kan føra til redusert nasjonal matproduksjon og beredskap.»

Noralv Distad (H) sette fram slikt forslag: 
A. «Alternativ - punkt 5
Fylkesutvalet legg til grunn at alle vegprosjekt vert vurderte i høve ressurs- og arealbruk. Vi 
vil understreka at det er svært viktig å få realisert fleire vegprosjekt i Vestland, for å byggja 
sterke bu- og arbeidsregionar, fremja næringsutvikling og auka tryggleiken. Nye vegprosjekt 
treng ikkje stå i motstrid til å ta omsyn til klima og natur.»  

B. «Tillegg – punkt 7  
Vi vil understreka behovet for å byggja ut meir fornybar energi raskt, også på nye areal der 
det er forankra lokalt.»

C. «Alternativ – punkt 9 
Fylkesutvalet legg til grunn at petroleumsverksemda vert omstilt og endra gradvis for å 
sikra omsynet til klima, natur og næringsutvikling.»

D. «Tillegg – nytt punkt 10
Fylkesutvalet viser til samarbeidsprosjektet Grøn region Vestland og ser dette som viktig og 
relevant innspel til komande stortingsmelding om klima.»

Terje Søviknes (FrP) sette på vegner av FrP, INP fram slikt forslag: «Alternativ – punkt 9  Fylkesutvalet støttar ikkje Klimautvalet si anbefaling om utfasing av petroleumsverksemd. 
Fylkesutvalet legg til grunn at petroleumsnæringa skal utviklast, og ikkje avviklast.» 
 
Stian Jean Opedal Davies (A) sette på vegner av A, Krf, MDG, SP, SV, V fram slikt forslag:  
 
«Alternativ – punkt 5 
 
Fylkesutvalet meiner det er positivt å klimavaske ikkje gjennomførte samferdsleprosjekt, 
med mål om å redusere samla ressurs- og arealbruk. Samstundes er det avgjerande at 
viktige samferdsleprosjekt som er klar til å igangsettast i tråd med innspel frå Vestland 
fylkeskommune til NTP, ikkje vert utsett grunna ei slik gjennomgang.» 
 
Avrøysting 
Fylkesdirektøren sitt forslag punkt 1-4 og 6-8 vart samrøystes vedteke. 
Fylkesdirektøren sitt forslag punkt 5 fekk 2 røyster (SV, MDG) og fall. 
Distad sitt forslag (A) fekk 8 røyster (H, FrP, INP) og fall. 
Davies sitt forslag vart vedteke mot 8 røyster (H, FrP, INP). 
Søviknes sitt forslag fekk 3 røyster (FrP, INP) og fall. 
Fylkesdirektøren sitt forslag punkt 9 fekk 4 røyster (SV, Krf, V, MDG) og fall. 
Distad sitt forslag (C) vart vedteke mot 3 røyster (SV, V, MDG). 
Distad sitt forslag (B) vart vedteke mot 4 røyster (MDG, INP, V, SV). 
Handegard sitt forslag (A) vart vedteke mot 1 røyst (INP). 
Handegard sitt forslag (B) vart vedteke mot 4 røyster (FrP, SV, MDG) 
Distad sitt forslag (D) vart samrøystes vedteke.  
 
Vedtak 
1. Fylkesutvalet støtter forslaget til Klimautvalet om ein heilskapleg inngang til klimapolitikken med 
eit sterkare og heilskapleg styringssystem for norsk klimapolitikk.  
 
2. Fylkesutvalet meinar vegval mot lågutslepp-samfunn 2050 må ta utgangspunkt i eit desentralt 
Norge, det må hindre økonomisk og sosial ulikheit, og med eit fokus på mogelegheiter denne 
omstillinga vil gje. 
 
3. I ei uroleg verd med krig i Europa og på Gaza vil Fylkesutvalet understreke viktigheita av at dei 
politiske måla i matsystemet må leggje beredskap og matsikkerheit til grunn som det viktigaste. Det 
betyr at Norge må produsere mest mogeleg mat ein har naturlege føresetnader for. 
Matproduksjonen må styrkjast, ikkje svekkast. At Norge skal vera eit lågutsleppsamfunn må også 
vektast, men Fylkesutvalet er uroa over at Klimautvalet si tilråding kan føra til redusert nasjonal 
matproduksjon og beredskap. 
 
4. Fylkesutvalet meiner staten i større grad må støtte innovative og store prosjekt kommunar og 
fylkeskommunar sjølv tek initiativ til, for å redusere klimagassutsleppa våre.  
 
5. Fylkesutvalet støttar Klimautvalet sitt forslag om å klimavaske lovverket for å styrke omsynet til 
klima og natur.
 
6. Fylkesutvalet er positiv til at kommunane får lovfesta ansvar i klimaomstillinga, og påpeikar at 
dette må følgjast opp med rettleiing, verktøy og ressursar.  
 
7. Fylkesutvalet meiner det er positivt å klimavaske ikkje gjennomførte samferdsleprosjekt, med mål 
om å redusere samla ressurs- og arealbruk. Samstundes er det avgjerande at viktige 
samferdsleprosjekt som er klar til å igangsettast i tråd med innspel frå Vestland fylkeskommune til 
NTP, ikkje vert utsett grunna ei slik gjennomgang. 
 
8. Fylkesutvalet støttar Klimautvalet sine anbefalingar knytt til energi. Vi etterlyser ei storsatsing på 
energieffektivisering og tydelege nasjonale prioriteringar knytt til areal- og ressursbruk og til 
energiproduksjon og –forbruk.

9. Fylkesutvalet støttar forslaget om at ny fornybar energiproduksjon fortrinnsvis skal utviklast der 
det allereie er utbygd, og at det skal bli enklare å bygge ut t.d. solceller på tak og mindre vindturbinar 
ved allereie etablert infrastruktur. Vi vil understreka behovet for å byggja ut meir fornybar energi 
raskt, også på nye areal der det er forankra lokalt.

10. Fylkesutvalet ynskjer føreseielege rammer for klimaomstilling, og at desse er gjeldande i lengre 
periodar for å gi næringsliv og forvaltning grunnlag for avgjersler. 

11. Fylkesutvalet legg til grunn at petroleumsverksemda vert omstilt og endra gradvis for å sikra 
omsynet til klima, natur og næringsutvikling.

12. Fylkesutvalet viser til samarbeidsprosjektet Grøn region Vestland og ser dette som viktig og 
relevant innspel til komande stortingsmelding om klima.